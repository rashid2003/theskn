---
layout: post
title: نقاط و خطوط
category: [آموزشی]
tags: [آموزشی, ریاضیات, برنامه نویسی]
date: 2016-04-22 14:18:00 +0330
published: true
permalink: /posts/points-and-lines
summary: شاید وقتی برای اولین بار به برنامه نویسی بازی‌های کامپیوتری فکر کنیم احتمالا مهم‌ترین سوال برامون اینکه کامپیوتر به چه طریق همه اشیا رو در محل درستشون قرار می‌دهد؟ یا اشیا چگونه توسط کامپیوتر جابجا می‌شن؟ برای پاسخ به این سوالات ابتدا باید به سراغ تعریف نقطه و نحوه قرارگیری اشیا در فضاهای دو بعدی و سه بعدی برویم، دستگاه‌های مختصاتی را بررسی کنیم و سپس به سراغ تعریف خط و بردار بپردازیم. در این پست ضمن بررسی موارد یاد شده، به سراغ بررسی کابردهای خطوط هم خواهیم رفت و سیستم line-line collision detection را هم با هم بررسی خواهیم کرد.
excerpt_separator: <!--more--> 
uuid: 7fb6f37f-8800-45dc-a3cb-a9f814aedf48
comments: true
series: "برنامه نویسی، مقدمات ریاضی و فیزیک"
description: شاید وقتی برای اولین بار به برنامه نویسی بازی‌های کامپیوتری فکر کنیم احتمالا مهم‌ترین سوال برامون اینکه کامپیوتر به چه طریق همه اشیا رو در محل درستشون قرار می‌دهد؟ یا اشیا چگونه توسط کامپیوتر جابجا می‌شن؟ برای پاسخ به این سوالات ابتدا باید با تعریف نقطه و خط آشنا بشیم.
---
این مطلب اولین قسمت آموزشی از سری &quot;برنامه نویسی، مقدمات ریاضی و فیزیک&quot; خواهد بود، در [قسمت قبلی](  http://blog.kianooshnaghavi.com/:posts/relation-between-math-computer-science-programming.html) به عنوان مقدمه این مجموعه، به بررسی ارتباط بین ریاضیات با علوم کامپیوتر و برنامه نویسی پرداختیم و با توجه به ارتباط برخی از حوزه‌های برنامه نویسی و ریاضیات، تصمیم گرفتم تا مطالب ریاضی مورد نیاز و مقدماتی یکی از این حوزه‌ها، یعنی برنامه نویسی بازی‌های کامپیوتری رو بررسی کنم.
<p><blackquote class="warning">
اگر بخواهیم برای اولین بار به برنامه نویسی بازی‌های کامپیوتری فکر کنیم احتمالا مهم‌ترین سوال برامون اینکه کامپیوتر به چه طریق همه اشیا رو در محل درستشون قرار می‌دهد؟ یا اشیا چگونه توسط کامپیوتر جابجا می‌شن؟ شاید پاسخ این دو سوال، پایه و اساس پاسخ به سوالات و مطالب بعدی ما باشن.
</blackquote></p>
برای پاسخ به این سوالات اول به سراغ تعریف نقطه و نحوه قرارگیری اشیا در فضاهای دو بعدی و سه بعدی می‌ریم، دستگاه مختصاتی که از این به بعد روی اون کار خواهیم کرد رو معرفی می‌کنیم و سپس به سراغ تعریف خط و بردار می‌ریم، کاربرد خط و بردار می‌تونه در تعریف مسیر حرکت یک شی یا مشخص کردن لبه‌های اون تو فضا باشه و در پایان بعد از بررسی برخی از ویژگی‌های خطوط یا بردارها به بررسی یک نمونه از سیستم‌های تشخیص برخورد دو شی می‌پردازیم، یعنی سیستم <span class="highlight-text">line-line collision detection</span>.
<tb></tb>
<div class="post-inline-title">نقطه</div>
نقطه رو به زبان ساده می‌شه یک مکان، موقعیت یا یک محل بر روی یک صفحه تعریف کرد. همیشه باید به خاطر داشته باشیم که نقطه فقط و فقط یک &quot;مکان&quot;ه نه یک &quot;چیز&quot; یا &quot;شی&quot;. نقطه فارغ از میزان نزدیکی یا دوری چشم بیننده به اون، دارای اندازه یا عرض نیست و از اونجایی که نقطه یک مکانه، نه یک شی، پس فاقد ابعاد خواهد بود. نقاط معمولا در دنیای ریاضیات با حروف بزرگ انگلیسی نامگذاری می‌شن.
<div class="post-inline-title">هندسه تحلیلی</div>
هندسه تحلیلی، یکی از سیستم‌های هندسی است که در آن همه نقاط روی یک صفحه توسط یک &quot;زوج مرتب&quot; تعریف می‌شوند.
<p><blockquote class="quotation">
امروز معمولا هندسه را جز ریاضیات کاربردی نمی‌دانیم ولی از نظر یونانیان اسکندرانی که اولین بار این موضوع را عرضه کردند، هندسه ابزاری بود برای مطالعات دنیای واقعی. برخلاف آنان، ریاضیدانان هندی و مسلمان که مقدمات جبر را پدیدآوردند اثبات‌ها و استنتاج‌هایشان را بدون اندیشیدن به تعابیر فیزیکی انجام می‌دادند. برای اینان قابل قبول بود که صفر به عنوان عددی در حساب به کار رود حال آنکه از نظر یونانیان، چون صفر نشان دهنده هیچ کمیت فیزیکی نبود، صرفا یک علامت مکان نگهدار به حساب می‌آمد که برای نشان دادن نبود یک عدد به کار می‌رفت. هندسه و جبر تا همین چند قرن پیش تا حد زیادی به طور جداگانه تکامل میافتند.

در قرن هفدهم، فرما و دکارت پیوندی بین جبر و هندسه برقرار کردند که چهره ریاضیات را کلا دگرگون کرد. این پیوند که ثمره‌هاش را امروز هندسه تحیلی می‌خوانیم، وسیله‌ای را که دانشمندان قرن هفدهم برای کمی کردن موضوعات مورد بحث خود بدان نیاز داشتند را در اختیار آنها گذاشت و پیشرفت‌های شگفت آور ریاضیات، فیزیک، نجوم و زیست شناسی را پیریزی کرد.
<span class="ltr-direction quote-cite">حساب دیفرانسیل و انتگرال و هندسه تحلیلی، ویرایش هفتم، جورج توماس، فصل اول</span>
</blockquote></p>

اگر قرارداد کنیم که منظورمان از صفحه، سطح صافی است که در راستای هر دو جهتش تا بی‌نهایت امتداد می‌یابد، با قرار دادن هر نقطه روی صفحه، هندسه تحلیلی می‌تواند محل دقیق نقطه بر روی صفحه را برای ما به وسیله یک جفت عدد، مشخص کند.

در هندسه تحلیلی، نقاط همانند شکل زیر روی یک <span class="font-color-white">دستگاه مختصات دکارتی</span> قرار می‌گیرند. دستگاه مختصات دکارتی دارای دو &quot;محور درجات&quot; است، یکی در راستای افقی که به آن <span class="highlight-text">محور x</span> می‌گویند و محور دوم در راستای دیگر یا عمودی قرار دارد که به آن <span class="highlight-text">محور y</span> می‌گویند. محل تلاقی دو محور را <span class="font-color-white">مرکز مختصات</span> گویند، مرکز مختصات نقطه‌ای است که در آن اندازه x و y برابر با صفر است.
<img class="post-image image-responsive" src="https://theskn.github.io/assets/img/2016-04-22/ch001-points-2d-coordinate-plane.png"/>
بر روی محور x، مقادیر سمت <span class="font-color-white">راست</span> مرکز مختصات، <span class="font-color-white">مثبت</span> و مقادیر سمت <span class="font-color-white">چپ</span>، <span class="font-color-white">منفی</span> هستند.

بر روی محور y، مقادیر <span class="font-color-white">بالای</span> مرکز مختصات، <span class="font-color-white">مثبت</span> و مقادیر <span class="font-color-white">پایین</span>، <span class="font-color-white">منفی</span> هستند.

محل یک نقطه در یک صفحه نیز با یک جفت عدد مشخص می‌شود، که عدد اول مشخص کننده محل نقطه روی محور x و عدد دوم مشخص کننده محل نقطه روی محور y است. برای مثال در نمودار بالا، نقطه A دارای مختصات (۴ ,۳) است و نقطه B در محل (۱ ,۲-) قرار گرفته است. توجه داشته باشید که ترتیب اعداد در این سیستم نمایش بسیار مهم است.
<div class="post-inline-title">کاربرد هندسه تحلیلی</div>
دونستن محل قرار گیری تعدادی از نقاط به ما می‌تونه در موارد زیر کمک کنه:
<ul class="top-level-list list-style-type-disc">
<li class="margin-right-25px">تعیین فاصله بین نقاط</li>
<li class="margin-right-25px">تعیین نقطه وسط، شیب و معادله خط گذرنده از نقاط</li>
<li class="margin-right-25px">تعیین وضعیت قرارگیری خطوط نسبت به یکدیگر</li>
<li class="margin-right-25px">محاسبه مساحت و محیط حاصل از چند ضلعی ساخته شده توسط نقاط</li>
<li class="margin-right-25px">تغییر اشکال با جابجایی، چرخندان یا منعکس کردن آنها</li>
<li class="margin-right-25px">تعریف معادلات منحنی‌ها و اشکال مختلف</li>
</ul>
<div class="post-inline-title">نمایش مکان‌های دو بعدی</div>
حالا فرض کنیم قصد داریم تا شش شی که محل قرار گیری آنها (با نمادهای A تا F مشخص شده‌اند) را روی صفحه نمایش قرار دهیم. برای این کار، نقاط مشخص شده (۰ ,۰)A و (۲ ,۱)B و (۳ ,۴)C و (۲ ,۱-)D و (۱- ,۲-)E و (۲- ,۳)F را روی دستگاه مختصات دکارتی رسم می‌کنیم.

<img class="post-image image-responsive" src="https://theskn.github.io/assets/img/2016-04-22/ch001-graphing-2d-locations.png"/>
حالا می‌توانیم با استفاده از توابع و تغییر وضعیت مقادیر x و y نقاط، آنها را روی صفحه جابجا کنیم.
<p><blackquote class="alert">
باید دقت کنیم تا بین دستگاه مختصات دکارتی با سیستم مختصات نمایشگرها اشتباه نکنیم. در نظر داشته باشید که در دستگاه مختصات دکارتی جهت مثبت محور y به سمت بالاست ولی سیستم مختصات نمایشگرها طوری طراحی شده تا صفحه نمایش را بتوانیم از بالا به پایین مقدار دهی کنیم، از همین رو در سیستم مختصات نمایشگرها جهت مثبت محور y به سمت پایین است.
</blackquote></p>

<img class="post-image image-responsive" src="https://theskn.github.io/assets/img/2016-04-22/ch001-the-screen-coordinate-system.png"/>
در یکی مراحلRendering Pipeline ، تبدیل مختصات دکارتی به مختصات صفحات نمایش اتفاق می‌افتد. در آینده و در یکی از قسمت‌های همین مجموعه راجع به تغییر و تبدیلات دستگاه‌های مختصاتی صحبت خواهیم کرد.
<div class="post-inline-title">هندسه تحلیلی در فضا</div>
برای مشخص کردن نقاط در فضا، مطابق شکل زیر از سه محور مختصات که دو‌ به دو بر هم عمودند استفاده می‌کنیم. محورهای x و y و z که در شکل زیر مشخص شده‌اند دستگاه مختصاتی موسوم به <span class="font-color-white">راستگرد با محورعمودی y</span>  را می‌سازند. در این دستگاه اگر انگشت شست دست راست را در جهت قسمت مثبت محور z نشانه بروید جهت خم شدن انگشتان دیگر از قسمت محور x به سوی محور y است.

<img class="post-image image-responsive" src="https://theskn.github.io/assets/img/2016-04-22/ch001-the-y-up-right-handed-coordinate-system.png"/>

مختصات دکارتی (x, y, z) نقطه‌ای در فضا را نشان می‌دهد که محل تقاطع محورهای مختصات با صفحاتی است که این نقطه از آنها می‌گذرد و بر این محورها عمودند.

لازم به ذکر است که جهت محورهای دستگاه مختصات دکارتی در فضا تابع قانون مشخصی نیست، اما دستگاهی که ما قصد کار کردن با آن را داریم، همان‌طور که در شکل بالا مشخص است، راستای مثبت محور y آن به سمت بالا است و راستای مثبت محور z آن به سمت خارج از صفحه و به سمت نظاره‌گر است. این دستگاه یک دستگاه راست گرد است. از آنجایی که دستگاه مورد استفاده در OpenGL نیز با این دستگاه یکی است، به عقیده من، کار کردن با این دستگاه دارای مزیت بیشتری نسبت به دستگاه‌های دیگر است.
<div class="post-inline-title">نمایش مکان‌های سه بعدی</div>
حالا فرض کنیم قصد داریم محل نقطه (۵ ,۴ ,۲)P را در فضا مشخص کنیم. برای انجام این کار، دو واحد در راستای مثبت محور x، چهار واحد در راستای مثبت محور y و پنج واحد در راستای مثبت محور z حرکت می‌کنیم.
<img class="post-image image-responsive" src="https://theskn.github.io/assets/img/2016-04-22/ch001-graphing-3d-locations.png"/>
حالا می‌توانیم با استفاده از توابع و تغییر وضعیت مقادیر x و y و z هر نقطه مشخصی در فضا، آنها را در فضا جابجا کنیم.
<div class="post-inline-title">ذخیره سازی نقاط در کد</div>
برای ذخیره سازی مختصات نقاط در کد می‌توانیم دو رویکرد کلی را در نظر بگیریم. رویکرد اول ذخیره مختصات نقاط در نوع‌های داده‌ای ساده و موجود مثل آرایه‌هاست و رویکرد دوم که قوی‌تر از رویکرد اول و مبتنی بر اصول شی ‌گرایی است، پیاده سازی نقاط با استفاده از structure ها یا class هاست.

مزیت ذخیره سازی مختصات نقاط در آرایه‌ها، در سرعت فراخوانی، سهولت کار با آنها و مصرف حافظه کم‌تر توسط آنهاست، اما رویکرد دوم و پیاده سازی نقاط با استفاده از structure یا class، به ما اجازه می‌دهد تا با استفاده از Operator Overloading اعمالی مانند جمع و تفریق را بر روی نقاط ذخیره شده امکان پذیر کنیم و یا به راحتی برای کار با اشیا ساخته شده، توابعی را در بدنه structure یا classمان تعریف کنیم.
<div class="ltr-direction font-family-consolas">
<pre class="brush: cpp">
// Some various data types which can be used to store points
/****************************************************************************/
// I. an array of floats.

float point3d[3];
/****************************************************************************/
// II. a structure holding 3 floats.

struct Point3d
{
    float x, y, z;

    // The overloaded addition operator
    Point3d operator+(const Point3d &P2) const
    {
        Point3d temp = 
        {    
            this->x + P2.x,
            this->y + P2.y,
            this->z + P2.z
        };
        
        return temp;
    }
};
/****************************************************************************/
// Using this structure, adding two points:

Point3d A, B, C;
C = A + B;
</pre>
</div>

<div class="post-inline-title">خط</div>
خط در هندسه به معنی اتصال یا امتداد دو نقطه در یک راستا و بر روی یک صفحه است.

اما به بیان دیگر اگر یک <span class="font-color-white">معادله خطی</span> را در نظر بگیریم، هر زوج مرتبی که در معادله مفروض صدق کند، به عنوان یک جواب این معادله شناخته می‌شود. حال اگر تمام جواب‌های یک معادله خطی را روی یک دستگاه مختصات رسم کنیم، طرح ایجاد شده را خط می‌نامیم. دلیل نامگذاری این دسته از معادلات به نام <span class="font-color-white">معادلات خطی</span> همین موضوع است.<img class="post-image image-responsive" src="https://theskn.github.io/assets/img/2016-04-22/ch001-graphing-linear-equation.png"/>
شکل فوق جواب‌های معادله <span>y = ۳x + ۱</span> را نشان می‌دهد.

به طور کلی می‌توانیم بگوییم که نمودار هر معادله به صورت <span>Ax + By = C</span> یک خط صاف است، اگر و فقط اگر هر دو مقدار <span>A</span> و <span>B</span> به طور همزمان برابر با صفر نباشند.

<div class="post-inline-title">خصوصیات یک خط</div>
یکی از مهمترین خصوصیات یک خط مقدار <span class="font-color-white">شیب</span> آن است. <span class="font-color-white">شیب</span> یک خط را می‌توانیم با تقسیم مقدار اختلاف ارتفاع بین دو نقطه آن بر اختلاف اندازه طولی متانظر بین آنها تعریف کنیم.

برای مثال مهندسان راه و ساختمان برای محاسبه شیب بستر جاده، اختلاف ارتفاع مسیر جاده را بر مسافت متناظر در امتداد سطح افقی تقسیم می‌کنند و معمولا حاصل را به صورت درصدی بیان می‌کنند. برای اطلاعات عمومی بد نیست که بدانیم، معمولا در طول ساحل دریا، شیب مسیر خط آهن کمتر از ۲ درصد است و در نواحی کوهستانی ممکن است به ۴ درصد برسد و شیب بزرگراه‌ها نیز معمولا کمتر از ۵ درصد است.<img class="post-image image-responsive" src="https://theskn.github.io/assets/img/2016-04-22/ch001-slope-of-a-line.png"/>
منبع تصویر فوق سایت [The Math You Need It, When You Need It](http://serc.carleton.edu/mathyouneed/index.html) است.

برای بهتر روشن شدن موضوع لازم است مفهموم <span class="font-color-white">نمو</span> را بررسی کنیم. 

در واقع نمو میزان تغییرات خالص مختصات ذره‌ای است که در یک صفحه از یک مکان به مکان دیگری حرکت می‌کند. این تغییرات با تفریق مختصات نقطه آغاز از نقطه پایان محاسبه میشود. معمولا این تغییرات را با علائم <span class="font-color-white">&Delta;x</span> و <span class="font-color-white">&Delta;y</span> نشان میدهیم. علامت <span>&Delta;</span> یکی از حروف بزرگ الفبای یونانی است که معادل حرف <span>d</span> در زبان انگلیسی است و با توجه به حرف اول کلمه <span>differenece</span> به معنی تفاضل انتخاب شده است.

پس وقتی ذره‌ای از نقطه <span>(x<sub>۱</sub>, y<sub>۱</sub>)</span> به نقطه <span>(x<sub>۲</sub>, y<sub>۲</sub>)</span> حرکت می‌کند مقدار نمو آن به صورت زیر محاسبه می‌شود:
<p><blackquote class="alert">
<span>&Delta;y = y<sub>۲</sub> - y<sub>۱</sub></span><br>
<span>&Delta;x = x<sub>۲</sub> - x<sub>۱</sub></span>
</blackquote></p>
<img class="post-image image-responsive" src="https://theskn.github.io/assets/img/2016-04-22/ch001-slope-of-a-line-graph.png"/>
منبع تصویر فوق سایت [Math Warehouse](http://www.mathwarehouse.com/algebra/linear_equation/slope-of-a-line.php) است.

همانطور که در تصویر مشاهده می‌کنید میزان نمو عمودی یعنی <span>&Delta;y</span> برابر با ۱ و میزان نمو طولی یعنی <span>&Delta;</span> برابر با ۳ است. همانطور که گفتیم برای محاسبه شیب خط باید مقدار <span>&Delta;y</span> را بر مقدار <span>&Delta;x</span> تقسیم کنیم، پس شیب خط موجود شکل برابر با <span>۱&#47;۳</span> است.
<p><blackquote class="alert">
<span>m = &Delta;y&#47;&Delta;x = ۱&#47;۳</span>
</blackquote></p>
به یاد داشت باشید که شیب خط مستقل از دو نقطه‌ای است که روی خط انتخاب می‌کنیم.

<div class="post-inline-title">محاسبه شیب خط در کد</div>
برای محاسبه شیب خط بین دو نقطه، با توجه به تعریف نقاط در قسمت قبل در کد داریم:
<div class="ltr-direction font-family-consolas">
<pre class="brush: cpp">
// input:  P1 – an array of 2 floats representing point 1
//         P2 – an array of 2 floats representing point 2
// output: the slope of a line between 2 given points

float SlopeBetweenPoints(float *P1, float *P2)
{
    return (P2[1] – P1[1]) / (P2[0] – P1[0]);
}
/****************************************************************************/
// input:  P1 – an structure holding 2 floats representing point 1
//         P2 – an structure holding 2 floats representing point 2
// output: the slope of a line between 2 given points

float SlopeBetweenPoints(Point2d P1, Point2d P2)
{
    return (P2.y – P1.y) / (P2.x – P1.x);
}
</pre>
</div>

<div class="post-inline-title">خطوط موازی</div>
فرض کنید دو خط زیر که حاصل از دو معادله <span>y = (۱&#47;۲)x + ۱</span> و <span>۳x + ۶y = -۱۲-</span> را داریم:
<img class="post-image image-responsive" src="https://theskn.github.io/assets/img/2016-04-22/ch001-parallel-lines.png"/>
شیب هر دو خط برابر با <span>۱&#47;۲</span> است، این دو خط را موازی می‌نامیم. در ریاضیات برای خطوط، تعریفی به نام <span class="font-color-white">زاویه میل</span> داریم. زاویه میل یک خط که محور xها را قطع می‌کند، کوچکترین زواویه‌ای است که اگر اندازه گیری را در خلاف عقربه‌های ساعت از محور x و در حول نقطه تقاطع انجام دهیم، به دست می‌آید. طبق این تعریف، شیب یک خط از مقدار <span>tan</span> این زاویه محاسبه می‌شود. پس می‌توان دو خط موازی را خطوطی در نظر گرفت که زاویه میل‌های آنها با هم برابر است.

<div class="post-inline-title">خطوط عمود</div>
مورد دیگری که درباره وضعیت دو خط نسبت به هم، از روابط بین مقدار شیب این دو خط قابل بررسی است، عمود بودن دو خط بر هم است.
دو خط عمود بر هم یا متعامد، خطوطی هستند که حاصلضرب شیب آنها در یکدیگر، همواره برابر با <span>۱-</span> باشد.
<img class="post-image image-responsive" src="https://theskn.github.io/assets/img/2016-04-22/ch001-orthogonal-lines.png"/>
شکل بالا وضعیت دو خط <span>y = (-۳&#47;۲)x + ۴</span> و <span>y = (۲&#47;۳)x + ۱</span> را نشان می‌دهد.

<div class="post-inline-title">محاسبه شیب خط عمود در کد</div>
برای محاسبه شیب خط عمود بر یک خط در کد، با استفاده از شیب حساب شده در قسمت قبلی می‌توانیم از تابع زیر استفاده کنیم:
<div class="ltr-direction font-family-consolas">
<pre class="brush: cpp">
// input:  slope of a line
// output: slope of the orthogonal line

float PerpendicularSlope(float slope)
{
    return –1 / slope;
}
</pre>
</div>

فرض کنیم که در حال برنامه نویسی یک بازی هستیم که در آن برای ما زاویه بین راستای برخورد دو جسم مهم است، با اطلاع از این نکته که اگر دو خط بر هم عمود باشند، حاصلضرب شیب آنها برابر با <span>۱-</span> است، به راحتی می‌توانیم زمانی که راستای برخورد دو جسم بر هم عمود بوده است را متوجه شویم.
<div class="ltr-direction font-family-consolas">
<pre class="brush: cpp">
// input:  slope1 – the slope of the first line
//         slope2 – the slope of our second line
// output: true if the lines are orthogonal, else false

bool ArePerpendicular(float slope1, float slope2)
{
    if(slope1 * slope2 == -1)
    {
        return true;
    }
    return false;
}
</pre>
</div>

<div class="post-inline-title">محاسبه معادله خط</div>
اگر با دقت به شیب خطوطی که تا الان بدست آوردیم نگاه کنیم، متوجه می‌شویم که اگر برای همه معادلات این خطوط، فرم <span>Ax + By = C</span> را حالت استاندارد در نظر بگیریم، شیب این خطوط برابر با <span>m = -A/B</span> است. 

مثلا در معادله <span>۲x + y = ۵</span> شیب خط برای مقادیر <span>A = ۲</span> و <span>B = ۱</span> برابر با <span>m = -A/B = -۲/۱ = -۲</span> است.

با تمام اینها برای خطوط می‌توانیم به دو معادله پرکاربرد زیر برسیم:
<p><blackquote class="alert">
معادله شیب-عرض از مبدا:<br>
<span>y = mx + b</span><br>
این خط دارای شیب m و عرض از مبدا b است.
</blackquote></p>
<p><blackquote class="alert">
معادله نقطه-شیب:<br>
<span>y - y<sub>۱</sub> = (x - x<sub>۱</sub>)m</span><br>
این خط از نقطه <span>(x<sub>۱</sub>, y<sub>۱</sub>)</span> و با شیب m می‌گذرد.
</blackquote></p>

بین تمام حالت‌های موجود، معادله شیب-عرض از مبدا، از بقیه پر کاربردتر است و برای ما استفاده از آن در کد، از آنجایی که در این معادله مقدار y برابر با مقدار سایر اعضای معادله است، راحت‌تر است. دقت کنید که در معادله شیب-عرض از مبدا، b بیانگر عرض از مبدا یا عرضی است که در آن خط محور yها را قطع می‌کند.

اما خوب است این نکته را در نظر داشته باشید که معادله نقطه-شیب هم نسبت به دو معادله دیگر، برتری‌هایی دارد. برتری استفاده از این معادله هنگامی است که ما قصد بدست آوردن معادله بین دو نقطه را داریم. با معلوم بودن این دو نقطه، می‌توانیم به راحتی شیب بین آنها را محاسبه کنیم و بعد از آن تنها با استفاده از یکی از این نقاط می‌توانیم معادله بین این دو نقطه را بدست بیاوریم.

هر چند بعدها به بررسی این مورد خواهیم پرداخت، اما یکی از مزایای دیگر معادله نقطه-شیب قابلیت استفاده از آن در فضای سه بعدی و بر روی بردارهاست.

<div class="post-inline-title">نکات تکمیلی شیب خطوط</div>
شیب خطوط می‌تواند اطلاعات مفید دیگری را هم در اختیار ما بگذارد، مثلا خطوطی که دارای <span class="font-color-white">شیب مثبت</span> هستند، خطوطی هستند که بر روی دستگاه مختصات و در حرکت از سمت چپ به سمت راست، دارای <span class="font-color-white">افزایش ارتقاع</span> هستند. به همین ترتیب خطوط دارای <span class="font-color-white">شیب منفی</span> در حرکت از سمت چپ به سمت راست صفحه مختصات با <span class="font-color-white">کاهش ارتفاع</span> همراه هستند. خطوطی که دارای <span class="font-color-white">شیب صفر</span> هستند، خطوط افقی هستند و خطوطی که دارای <span class="font-color-white">شیب تعریف</span> نشده هستند، خطوط عمودی هستند.

این مطلب به روز رسانی خواهد شد.
