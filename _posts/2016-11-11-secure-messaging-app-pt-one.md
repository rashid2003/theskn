---
layout: post
title: انتخاب پیام رسان امن
category: [عمومی]
tags: [عمومی, امنیت, تلگرام]
date: 2016-11-11 12:52:00 +0330
published: true
permalink: secure-messaging-app-pt-one
summary: انتخاب یک پیام رسان امن و مناسب همیشه برای عده‌ای جز دغدغه‌هاست و معمولا افراد نمی‌دانند که برای انتخاب این سرویس چه مواردی را باید در نظر بگیرند، آیا تنها وابسته نبودن به سرویس‌های شرکت‌های بزرگ مثل Facebook و Google کافی است؟ آیا opensource بودن نرم افزاری که قصد استفاده از آن را داریم متضمن امنیت آن سرویس خواهد شد؟ در این مجموعه قصد داریم تا با هم بررسی کنیم که چگونه می‌توانیم یک سرویس پیام رسان خوب و امن و مناسب برای نیازهای خودمان را پیدا کنیم؟
excerpt_separator: <!--more--> 
uuid: 68d8d42a-08d6-4f35-9366-f2d9146331a5
comments: true
series: "پیام رسان‌های امن"
description: انتخاب یک پیام رسان امن و مناسب همیشه برای عده‌ای جز دغدغه‌هاست و معمولا افراد نمی‌دانند که برای انتخاب این سرویس چه مواردی را باید در نظر بگیرند، آیا تنها وابسته نبودن به سرویس‌های شرکت‌های بزرگ مثل Facebook و Google کافی است؟ آیا opensource بودن نرم افزاری که قصد استفاده از آن را داریم متضمن امنیت آن سرویس خواهد شد؟ در این مجموعه قصد داریم تا با هم بررسی کنیم که چگونه می‌توانیم یک سرویس پیام رسان خوب و امن و مناسب برای نیازهای خودمان را پیدا کنیم؟
---
برای من زیاد اتفاق می‌افته که از جانب افراد مختلف با سوال‌هایی مثل: &quot;چرا از پیام رسان فلان استفاده نمی‌کنی؟&quot;، &quot;فلان پیام رسان خوبه؟ امنه؟&quot; &quot;تو از چه پیام رسان‌هایی استفاده می‌کنی؟&quot; و ... مواجه میشم، برای همین از امروز قصد دارم تا چند مطلب راجع به نحوه انتخاب یک پیام رسان، ویژگی‌هایی که یک پیام رسان رو امن می‌کنه و بررسی امنیت چند پیام رسانی که چند وقت اخیر از اونها استفاده می‌کنم بنویسم.

به عنوان اولین مطلب به بررسی نیازهای اصلی و اساسی هنگام انتخاب یک سرویس پیام رسان می‌پردازیم.

به دفعات زیادی با افرادی مواجه شدم که فکر می‌کنن وابسته نبودن یک سرویس پیام رسان، که در حال استفاده از اون هستند به شرکت‌هایی مثل Facebook و Google به معنی امن بودن آن سرویس تلقی می‌شود؛ و هر چند وقت یک بار هم به افرادی بر می‌خورم که با افتخار دلیل امن بودن سرویس پیام رسانی که استفاده می‌کنن رو open source بودن اون سرویس و نرم افزارهای مربوط به آن، معرفی می‌کنن.

اما، متاسفانه، هر دو نکته ویژگی‌های خیلی بدی برای انتخاب کردن یک پیام رسان امنه! <span class="font-color-white">اول از همه اینکه یک پیام رسان امن، <span class="highlight-text">باید</span> مستقل از Facebook و Google باشه.</span>

لیست ویژگی‌هایی که به اشتباه، برای خوب دونستن یک پیام رسان در نظر می‌گیریم بیشتر شامل موارد زیر میشه
<ul class="top-level-list list-style-type-disc">
<li class="sub-level-list-right list-style-type-circle">وابسته نبودن به Facebook و Google</li>
<li class="sub-level-list-right list-style-type-circle">سریع بودن</li>
<li class="sub-level-list-right list-style-type-circle">Multi platform</li>
<li class="sub-level-list-right list-style-type-circle">open source</li>
</ul>
<br>
و نکته دوم، دقیقا همینجاست! <span class="font-color-white">open source بودن یک نرم افزار الزاما کمکی به امنیت اون نرم افزار <span class="highlight-text">نمی‌کنه</span>!</span>

ویژگی‌های اصلی و مورد نیاز یک پیام رسان تا جز پیام رسان‌های خوب و امن قرار بگیره رو در مطلبی جداگانه بررسی خواهیم کرد.

اما قبل از هر چیزی باید نیازهای خودمون برای استفاده از یک نرم افزار پیام رسان رو بشناسیم؛ و این نیازها هم فقط با پاسخ دادن به سوالات زیر مشخص می‌شن:
<ul class="top-level-list list-style-type-disc">
<li class="sub-level-list-right list-style-type-circle">چرا من به یک پیام رسان نیاز دارم؟</li>
<li class="sub-level-list-right list-style-type-circle">قصد ارتباط برقرار کردن با چه فرد یا افرادی را دارم؟</li>
<li class="sub-level-list-right list-style-type-circle">افرادی که ممکنه نسبت به این ارتباط دشمنی داشته باشند، چه کسانی هستند؟</li>
<li class="sub-level-list-right list-style-type-circle">پیامدهای مورد سرقت قرار گرفتن یا انتشار اطلاعات مربوط به من و این ارتباطات چیست؟</li>
<li class="sub-level-list-right list-style-type-circle">آیا نیازی به همیشه در دسترس بودن پیام رسان مورد استفاده وجود دارد؟</li>
<li class="sub-level-list-right list-style-type-circle">برای چه بازه زمانی قصد استفاده از این پیام رسان را داریم؟</li>
</ul>
<br>
در ادامه بد نیست تا مثال‌های زیر رو هم در نظر داشته باشیم:

<span class="number-box">۱</span>
<b>کارمندان یک شرکت با پروژه‌های مهم و محرمانه</b>

در چنین شرایطی معمولا شرکت‌های رقیب یا برخی از کشورها افرادی هستند که انگیزه سرقت اطلاعات ما را دارند. بهترین راه حل برای این دسته از شرایط، سیاست &quot;طیقه بندی سطح دسترسی به اطلاعات&quot; است. این روش منجر به کاستن از تعداد افرادی می‌شود که به اطلاعات محرمانه دسترسی دارند.

امکان شناسایی و احراز هویت افرادی که با هم صحبت می‌کنند، ذخیره سازی پیام‌ها، جستجو در داخل پیام‌ها، امکان رمزنگاری اطلاعات مربوط به شناسایی افراد و انتقال فایل از اصلی‌ترین نیازهای ما در این شرایط برای انتخاب یک نرم افزار پیام رسان خوب و امن هستند.

به منظور جلوگیری از دسترسی دنیای خارج به مکالمات و کاهش سطح دسترسی افراد متفرقه به اطلاعات، امکان نصب و سرویس‌دهی نرم افزار پیام رسان انتخاب شده، بر روی سرورهای شخصی و داخلی که ارتباطی با اینترنت ندارند هم دارای اهمیت است.

ضمن اینکه در چنین شرایطی بهتر است تا شرکت امکان به روز رسانی اجباری سیستم‌ها به صورت مداوم را داشته باشد، به این شکل به صورت دوره‌ای و همزمان، همه افراد داخل شرکت در حال استفاده از آخرین نسخه و پروتکل ارتباطی هستند و افرادی که دسترسی به آخرین نسخه‌ها را ندارند، امکان اهراز هویت و ورود به سیستم را نیز ندارند. مزیت دیگر این حالت در این است، که در صورت وجود هرگونه خطایی، شرکت به صورت هماهنگ می‌تواند به راحتی برای نرم افزار مورد استفاده patch منتشر کند.

<span class="number-box">۲</span>
<b>افراد عادی</b>

اکثر ما جز این دسته هستیم. همه افرادی که قصد دارند تا برای دوستان و اعضای خانواده خود پیغام‌های خصوصی بفرستند، جز این دسته هستند.

خبر بد برای این دسته در اینجاست که تقریبا اطلاعات افراد و پیغام‌های رد و بدل شده در بین افراد این دسته را نمی‌توان از دست نهادهای امنیتی، هکرها، سارقان اطلاعات شخصی، شرکت‌های بزرگ نظیر Facebook و Google محفوظ نگه داشت.

مساله اصلی در آنجاست که، مهم نیست که شما چقدر موارد امنیتی را رعایت می‌کنید، مثلا شما همواره تلاش می‌کنید تا اطلاعات تماس خود و سایرین را با شبکه‌های اجتماعی به اشتراک نگذارید، اما آیا سایرین هم این موارد را رعایت می‌کنند؟ آیا همه افراد از این موارد آگاه هستند؟ و این امکان وجود ندارد که نزدیک‌ترین دوستان یا اعضای خانواده شما، شماره تلفن، آدرس ایمیل، عکس و حتی اطلاعات حساب بانکی شما را با شرکت‌هایی نظیر Facebook و Google به اشتراک بگذارند؟

اما در مورد پیام‌ها، بهترین راه حل و اصلی‌ترین ویژگی مورد نیاز ما، امکان <span class="font-color-white">رمزنگاری دوطرفه</span> پیام‌هاست. به این شکل می‌دانیم که در مواقعی که سرورهای مربوط به جابجایی پیام‌ها مورد تهدید هستند، پیام‌های ما توسط خطری تهدید نمی‌شوند.
امکاناتی نظیر، عدم ذخیره سازی پیام‌ها روی دستگاه، یا سرورهای سرویسی که در حال استفاده از آن هستیم، یا پنهان کردن هویت افراد در داخل سرویس، همه امکاناتی هستند که در الویت‌های بعدی قرار دارند یا می‌توان از آنها چشم پوشی کرد، اما تنها با این شرط که امکان رمزگاری دوطرفه پیام‌ها در سرویس مورد نظر وجود داشته باشد.

در ضمن، الگوریتم رمزنگاری به کار رفته در سرویسی که قصد استفاده از آن را داریم، لزوما نباید خیلی پیشرفته و یا نوآورانه باشد، بلکه استفاده از الگوریتم‌ها و یا طراحی‌های امن و خوب موجود هم کافی است.

و در آخر، سرویس مورد نظر ما، حتما باید دارای یک <span class="font-color-white">Update System</span> خوب باشد، جرا که هیچ وقت نمی‌توان نضمین کرد که همه افراد در حال استفاده از آخرین نسخه نرم افزار و پروتکل هستند، پس وجود چنین سیستمی برای نظارت بر این موضوع الزامیست.

<span class="number-box">۳</span>
<b>مورد شما</b>

موارد مطرح شده در بالا تنها شرایط متداولی بودند که غالبا برای حفظ امنیت در آنها، راه حل‌هایی وجود دارد. اما قطعا شرایطی هم وجود دارند که شبیه به شرایط بالا نیستند. پس اگر نیازهای خودتون یا عامل تهدید در شرایط مربوط به خودتون رو نمی‌شناسید، می‌تونید اینجا کامنت بذارید و در مورد اون صحبت کنیم. در ضمن به هیچ وجه سراغ راه حل‌هایی نرید که بازار، کیفیت آنها را مورد تایید قرار می‌دهد.

همیشه به خاطر داشته باشید که یک راه حل خوب امنیتی، راه حلی است که نه تنها در مورد مواردی که تحت حفاظت قرار می‌گیرند و نحوه انجام این حفاظت به شما می‌گوید، بلکه در مورد مواردی که تحت حفاظت قرار نمی‌گیرند هم به شما اطلاع می‌دهد و در کنار آن به شما می‌آموزد تا با رعایت چه نکاتی، به بیشترین حد از امنیت و حفاظت از اطلاعات دست پیدا کنید.
